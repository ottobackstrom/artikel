<!DOCTYPE html>
<html lang="sv">
<head>
   <meta charset="UTF-8">
<meta name="viewport" content="width=device-width, initial-scale=1.0">

<title>LÅT VÅRA BLÅVITA HJÄRTAN SLÅ I TAKT  Pontus Bäckström</title>
<meta name="description" content="LÅT VÅRA BLÅVITA HJÄRTAN SLÅ I TAKT  Pontus Bäckström">

<!-- Open Graph -->
<meta property="og:type" content="article">
<meta property="og:site_name" content="Artikel">
<meta property="og:title" content="LÅT VÅRA BLÅVITA HJÄRTAN SLÅ I TAKT">
<meta property="og:description" content="En artikel skriven av Pontus Bäckström – om fotboll, kultur och reflektioner.">
<meta property="og:url" content="https://ottobackstrom.github.io/artikel/">
<meta property="og:image" content="https://ottobackstrom.github.io/artikel/img/halsduk.jpeg">
<meta property="og:image:alt" content="Halsduk på läktaren">
<meta property="og:image:type" content="image/jpeg">
<meta property="og:image:width" content="1200">
<meta property="og:image:height" content="630">

<!-- Twitter Card -->
<meta name="twitter:card" content="summary_large_image">
<meta name="twitter:title" content="LÅT VÅRA BLÅVITA HJÄRTAN SLÅ I TAKT">
<meta name="twitter:description" content="En artikel skriven av Pontus Bäckström – om fotboll, kultur och reflektioner.">
<meta name="twitter:url" content="https://ottobackstrom.github.io/artikel/">
<meta name="twitter:image" content="https://ottobackstrom.github.io/artikel/img/halsduk.jpeg">
    <style>
        body {
            font-family: "Helvetica Neue", Arial, sans-serif;
            max-width: 700px;
            margin: 50px auto;
            padding: 20px;
            background-color: #fafafa;
            color: #333;
            line-height: 1.5;
        }
        header {
            text-align: center;
            margin-bottom: 40px;
        }
        img {
            width: 100%;
            height: 100%;
            border-radius: 1%;
            object-fit: cover;
        }
        h1 {
            font-size: 2em;
            margin-top: 20px;
        }
        article {
            background: white;
            padding: 30px;
            border-radius: 8px;
            box-shadow: 0 2px 5px rgba(0,0,0,0.1);
            text-align: justify;
        }
        footer {
            text-align: center;
            margin-top: 50px;
            color: #777;
            font-size: 0.9em;
        }
    </style>
</head>
<body>
    <header>

    </header>

    <article>
      <h2>LÅT VÅRA BLÅVITA HJÄRTAN SLÅ I TAKT</h2>
     <p>Så avgick då Håkan Mild till slut. Hur vi minns honom och vad vi känner kring hans avgång
beror nog på vem du frågar. Det finns tusen olika känslor, upplevelser,
verklighetsbeskrivningar och uppfattningar bland blåvita supportrar och medlemmar. Sällan
har det blåvita supporterkollektivet varit så splittrat, tonläget så högt och narrativen så
spretiga och olika. Alla skriver nu sin historia om Håkan Mild. Få ifrågasätter hans hjärta för
Blåvitt eller hans status som spelare. Jag och många andra har länge varit kritiska till Mild som
klubbdirektör och tycker att han borde avgått tidigare. Men det är också sorgligt och
vemodigt, att vi hamnat där vi hamnat. Min historia om Mild handlar om bl a ett rörigt
och prestigestyrt ledarskap, dålig kommunikation och frånvaron av långsiktig strategi. Många
känner att någonting gått sönder i den blåvita gemenskapen och samhörigheten. Håkan Mild
bär sin del av ansvaret. Andra har sin del. Oavsett om man är ”för eller emot” Mild som
klubbdirektör så kommer det nog att ta tid att läka såren, reparera skadorna och hitta
tillbaka till den där ogrumlade och kollektiva glädjen igen. Jag tror att detsamma också gäller
för Håkan Mild och tror att det bästa också för Mild själv är det beslut som nu är fattat.

         <p><b>Haverikommission och ”den externa utredningen”</b><br>
Det är skönt att slippa kvalångest och få betrakta en tabell där IFK Göteborg är närmare
toppen än botten. Det är euforiskt att äntligen vinna viktiga matcher, trots att
matchbilderna, spelet och chanserna kanske inte direkt speglat resultaten. Men visst, vi
förtjänar verkligen lite flyt och glädje till slut. Dock finns det en risk att det vi just nu upplever
skymmer ett mer genomgripande behov av förändring, som gör att vi kan ta nästa steg och
bygga något mer stabilt över tid. Det löser ingenting att skrapa på ytan, som att tillsätta eller
ta bort enskilda tjänster, utan förändringen måste vara genomgripande och påverka struktur
såväl som kultur i föreningen. Det handlar om beslutsprocesser, klubbkultur och identitet,
strukturer, maktförhållanden, vilka vi vill vara, hur vi uppfattas. Dock klarar vi inte av att göra
genomlysningen själva, eftersom ledning och andra intressenter är för personligt involverade
och inte förmår se sin egen roll och sitt eget ansvar. För några handlar det också om att
bevara sina positioner och försvara det som varit och är. Det är, helt enkelt, svårt att
utvärdera sig själv. Därför borde föreningen/styrelsen tillsätta en slags haverikommission, en
extern utredningsgrupp som gör en omfattande och detaljerad analys av de senaste årens
misslyckanden för att identifiera vad som varit kärnan i vårt förfall, varför och hur vi hamnat
där vi är idag, både på struktur- och individnivå. Varför? Så att vi inte hamnar där igen. Det
innebär en total genomlysning av hela verksamheten under flera års tid. Det kommer
sannolikt att vara smärtsamt och utlämnande för många, men behöver vara transparent och
tydligt. Det bör vara offentligt vilka personer med vilken kompetens som ingår i
haverikommissionen. Det bör vara personer utan personlig relation med och koppling till
ledande personer i IFK Göteborg. Det kan vara initierat fotbollsfolk utifrån, gärna tidigare
uttalade kritiker och folk med annan kompetens: organisation, kommunikation etc. Allt detta
kräver mod och att kärleken till IFK Göteborg är större än att bevara egna positioner och att
blottlägga egna misslyckanden.<br><br>
Jag köpte en gång en t-shirt till min son. På tröjan fanns en bild föreställande
fotbollsspelaren Håkan Mild i något slags konstnärligt format och under ordet ”King”.
Kungen. Jag var med på stora Ullevi när Mild slutade sin aktiva karriär på planen och hela
läktaren, i någon slags spontan hyllning, sjöng: ”Alla vill ha sex med Håkan Mild”. Sedan dess
har mycket hänt, med mig, med Blåvitt och med Håkan Mild.<br><br>
Jag har lyssnat på många intervjuer med Håkan Mild i rollen som klubbdirektör under åren.
Jag har alltid slagits av hur trött och substanslös han låtit varje gång. Inte som spelaren Mild,
direkt. Det är mycket ”den dagliga verksamheten” och ”alla på KG går till jobbet varje dag”,
inte många nya ideer eller spännande analyser om vart vi är på väg, hur vi skall vända
utvecklingen, vad vi gör fel etc. Det har ofta saknats energi och inspiration och mest blivit
trötta floskler. ”Vi kör på”. ”Vi jobbar på”. Det finns en korrelation mellan hur många
uppfattat Håkan Mild som ledare och hur många uppfattar och har uppfattat Blåvitt som
förening. Trött, rörig, diffus och utan riktning. Därför är det också svårt att se vår långsiktiga
strategi, eftersom riktningen och spelidén ofta ändrats med nya anställda, som står för något
nytt i början av sin anställning, men som sedan slutar och går vidare. Antingen för att Mild
har sparkat dom eller för att dom avgått självmant av olika anledningar. Det kan gälla
tränare eller folk i ledande nyckelpositioner. Deras erfarenheter och insikter bör också finnas
med i haverikommissionens kunskaps-<br>inhämtning.<br><br>
På medlemsmötet förra året pratade Mild mycket om den sk ”externa utredningen” som
skulle genomföras/genomförts. Det gav åtminstone en förhoppning om någon slags gryende
självinsikt på KG. Dock fick den här sk ”utredningen” som enda konsekvens att det tillkom en
”fotbollschef” i organisationen och att Mild, en vecka innan årsmötet, tillsatte sina
”kompisar” Stiller och Wendt i den sportsliga ledningen. Många på plats efterlyste mer
konkretion kring ”den externa utredningen”. Vilka frågor eller problemformuleringar var
beställda? Vad/vilka skulle utvärderas? På mötet framkom, som jag minns det, att
utredningen/utvärderingen skulle redovisas på årsmötet. Frågor jag vill ha svar på: vilken roll
och vilket ansvar har enskilda personer haft i beslut och processer? Alltså, en utvärdering av
alla felbeslut och processer som ledde till två säsonger av bottenstrid och sportsligt haveri
under Håkan Milds ledning. Jag vill också veta något om rekryteringar och anställningar
kopplade till kompetens eller ”kompisskap”/tidigare relationer. Hur har
anställningsprocesserna sett ut? Hur kommer det sig att Ola Larsson skulle hantera någon
slags övergripande strategiarbete och samtidigt vara hands on-sportchef i den roll som gavs
namnet ”teknisk direktör”? Vad var hans mandat och uppdrag? Hur ser vår scouting- och
transferverksamhet ut? Vilken typ av spelare har vi svårt att locka till oss? Hur uppfattas vi
som klubb hos olika spelarkategorier och vad kan/bör vi göra för att bredda vår attraktions-
och konkurrenskraft? Varför ser vi sällan unga spelare från akademin med
invandrarbakgrund från förorten gå hela vägen till a-lagsspel och få sina genombrott på
allsvensk nivå? Jag vet inte, men vill gärna veta. Eftersom det ser annorlunda ut i många
andra storstadsklubbar och det är sannolikt en avgörande framgångsfaktor för framtiden.
Hur har klubbdirektörens inblandning i den sportsliga verksamheten faktiskt sett sett ut:
sportråd, fotbollsutskott, eftersom det har sagts en sak som senare visat sig vara något
annat? Hur fattades beslutet om att Hannes Stiller skulle bli permanent sportchef och utifrån
vilket underlag? Vad är den blåvita spelidén och identiteten, oavsett vilken/vilka tränare som
för tillfället finns i klubben? Har den ”externa utredningen” ens genomförts? På
medlemsmötet gav Håkan Mild ett trött och allmänt svamlande intryck.</p>

     <p><b>Konflikten och de olika bilderna</b><br>
En vecka innan årsmötet i år går KG ut med att medarbetare och andra utsatts för hot och
trakasserier, det som ibland kallas ”otillbörlig påverkan” och att föreningsdemokratin är
hotad. Detta i någon slags symbios med Göteborgs-Posten, som tycks ha fått öppna kanaler
in till KG och numera verkar ha blivit ett kommunikationsverktyg för föreningens ledning mer
än, som tidigare, en kritiskt granskande aktör. KG hänvisar bl a till ett möte i december, alltså
flera månader tidigare då ledningen mött företrädare för Wisemen (Blåvitts sk kategori C och
våldsbejakande supportrar) i ett av SLO uppstyrt möte. Sådana möten har skett tidigare och
varit en del av ledningens dialog med olika supportergrupper. Det betyder att det finns en
tradition av att supportergrupper kan besöka KG och framföra, ibland ganska tuff, kritik. Det
går självklart att tycka olika om att sådana möten ägt rum, men det har länge varit ett
etablerat förhållningssätt och en strategi från KG, vilket i sammanhanget inte är oviktigt när
man skall försöka förstå de olika narrativen och upplevelserna.<br><br>
Många supportrar/medlemmar förutsätter, om nu hot har förekommit, att det hela är
polisanmält. Det är, till mångas förvåning, inte polisanmält, och saken polisanmäls först när
många ställer sig frågande till varför det inte redan skett om nu man betraktar hoten som
reella och allvarliga. Redan här väcks vissa frågetecken hos mig, som ännu inte rätats ut. Det
finns en film som heter ”Wag the Dog”. Den är intressant och handlar om att flytta fokus
från en väntad kritikstorm till en annan yttre fiende, genom att starta ett krig någon
annanstans.
<br><br>På årsmötet håller Håkan Mild ett långt, i stycken känslosamt och personligt, tal om sina
känslor och upplevelser kring allt detta. Jag är plats och upplever att något skaver, att vi blir
utsatta för en slags känslomässig utpressning, att talet gör det omöjligt att föra fram kritiska
tankar/frågor, att ett årsmöte med given och förutbestämd dagordning inte är platsen för
det här, att det kan påverka medlemmar i sina kommande beslut, att det som sägs är värt att
ta på allvar, men som mycket annat, också icke-konkret och ganska svävande. Några
Wisemen-företrädare är på plats och delar, i slutet av mötet, spontant och, som jag
uppfattar det, ärligt en helt annan bild och version av det där december-mötet. Min
bedömning där och då är att de som närvarat på mötet har helt olika uppfattningar om
mötets karaktär och om det varit ”hotfullt” eller inte. Känslan är också att det där också
skiftat lite ju närmare årsmötet man kommit. Redovisningen av den externa utredningen
”glöms bort”. Medvetet eller omedvetet. Media förstärker sedan bilden av Mild som den
som står emot hot och hat från våldsamma huliganer. Det är svårt att inte känna sympati
med det, särskilt för den som inte är insatt och enbart får sin information från media eller
KG. Konsekvensen blir att Mild därmed stärker sin position och den nya styrelsen blir
bakbunden av det uppkomna läget.<br><br>
Senare polisanmäls en kommentar på twitter/X i en tråd startad av en ”Wisemen-profil” på
twitter/X som också närvarade på december-mötet, typ ”Mild borde huggas med kniv”.
Vansinnigt och över alla gränser, självklart. Många reagerar tydligt i tråden, bla Wisemen-
profilen själv, och skriver till personen, som inte är kopplad till någon supportergrupp utan
mer en ung person med psykisk ohälsa och bekräftelsebehov, att det är oacceptabelt att
skriva så och kommentaren tas bort. Det är en snabb och tydlig reaktion från det blåvita
supporterkollektivet att den typen av inlägg och hot om våld inte accepteras. Det är bra och
värt att uppmärksamma. Media vinklar det ändå som att hotet där hör ihop med allt det
övriga och kopplar, ohederligt och sakligt felaktigt, i sin artikel ihop Wisemen-profilen med
också detta hotet. KG gör inte mycket för att försöka hålla isär och sortera ut vad som är vad.
I ett infekterat och känslomässigt uppskruvat läge är det viktigt att tydliggöra just sådana
saker. Planstormningen och twitter-hotet är händelser som inte organiserade
supportergrupper kan utkrävas ansvar för eller ligger bakom. Tvärtom har båda handlingarna
fördömts som idiotiska och förkastliga. Det är i båda fallen unga, instabila personer som
ställer till det för sig själva och andra. I media och i KG:s narrativ bakas allt ihop till någon
slags allmän hotbild från kortsidans supportergrupper, omedvetet eller medvetet. Det är
problematiskt. Ännu mer problematiskt blir det när delar av media framställer det som att
hot uttalats också efter ”Maskerad-gate” och bojkotten under BP-matchen. Dessutom
framställs det som att Mild fått särskilt polisskydd, efter att nya hot inkommit. Tyvärr ger
vissa medier här en felaktig och manipulativ bild av läget i IFK Göteborg och svartmålar
därmed i onödan många blåvita supportrar. Inga nya hot har inkommit, enligt KG själva och
”polisskyddet” är att en polisbil ibland tar vägen om Kamratgården när det inte är något
annat att göra, som en trygghetsskapande åtgärd i en infekterad situation. Det är något
annat än att supportrar hotar Håkan Mild. De flesta är emot hat och hot, men de flesta vill
också att verklighetsbeskrivningen skall vara någorlunda med sanningen
överensstämmande.<br><br>
I skrivande stund läggs också förundersökningen mot de tre WM-medlemmar som
polisanmälts för mötet i december ner. Kanske har folk redan bestämt sig för vilken sida man
står på och man har sitt narrativ, oavsett utfall. I min bok är det inte oviktigt att uppsåt om
hot inte kan påvisas och det måste betyda något att de som hängts ut i media och på
årsmötet samt polisanmälts av klubben för hot nu frias efter en ganska lång och sannolikt
noggrann förundersökning. Sedan får var och en göra sitt bokslut och rannsaka sig själva i
den här frågan.</p>

<p><b>Supportrar och föreningsdemokratin</b><br>
Stödet från supportrarna har, trots en lång tid av sportslig misär, varit massivt och på ett sätt
obegripligt. Det är det fortfarande. Det är läktarstödet som varit föreningens livlina, vår
räddning.<br><br>
Konflikten mellan den blåvita kortsidan, Kommandobryggan, och den blåvita ledningen på
Kamratgården har varit en slags läktarens revolution och revolutioner är sällan lågmälda,
städade och följer alla givna ordningar. Jag har varit med länge och upplevt Blåvitts
storhetstid på 80- och 90-talen, men står på de ungas och det nyas sida här. IFK Göteborg
måste bli något annat än det vi en gång var.
<br><br>Samtidigt har den pågående konflikten också väckt en angelägen diskussion i olika blåvita
supporterforum om föreningsdemokratins innebörd och gränser. Det är bra. I min värld
rymmer föreningsdemokratin både en beslutsordning via formella val på årsmöten och
missnöjesyttringar/protestaktioner på läktaren. Formella beslutsprocesser har alltid en
längre tidshorisont och är trögare till sin natur medan missnöjesyttringar kan ske när som
helst, spontant eller planerat. Självklart utan våld, hot om våld eller trakasserier, vilket alla
tycks överens om. Ståplats, ultraskulturen, kortsidan har sina uttryck och sin kultur och
medlemsdemokratin med sina processer, sammanträden och möten har sina. Många av oss
är både supportrar och medlemmar och vi är i båda funktionerna samtidigt. Vissa formella
beslut tas av medlemmarna på möten, medan andra processer mer är kopplade till
supporterskap och de stämningar som uppstår utifrån händelser/resultat som påverkar
föreningen. Jag tror t ex att det över tid är ohållbart för ledande personer i en förening att
sakna förtroende hos stora delar av supporterkollektivet, även om man formellt har
styrelsens förtroende. Det är en konflikt som dränerar alla på energi och är negativ för
föreningen som helhet. Läktaren och möteslokalen är föreningens hjärta och lungor. De
lever i symbios med varandra och är beroende av varandra för att kroppen skall fungera fullt
ut.<br><br>
Det är tid för oss att förändra vår kultur och vår riktning. Mycket måste förändras och
styrelsen har ett stort och omfattande arbete att göra. Jag hoppas att de vågar och vill, men
tvivlar ibland. Låt våra blåvita hjärtan slå i takt igen. Tack, Håkan för ditt arbete och din tid.
Allt har sin tid. Framåt Blåvitt!</p>


     <img src="img/halsduk.jpeg" alt="Pontus Bäckström">
     <h5>Pontus Bäckström, medlem och supporter</h5>
    </article>

    <footer>
        &copy; 2025 Pontus Bäckström
    </footer>
</body>
</html>














